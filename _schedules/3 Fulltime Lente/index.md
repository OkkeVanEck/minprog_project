# Programmeerproject <br><small>Studiewijzer Fulltime, Lente 2022</small>

> Binnen enkele weken vorm je van begin tot eind een eigen idee tot een ontwerp en vervolgens implementeer je een eigen applicatie in een modern framework. Je doet ervaring op met systematisch werken en documenteren van zo'n project en het uitzoeken van de kennis die je nodig hebt om het tot een succes te maken. Hierbij beperkt de staf zich tot het geven van feedback op de ideeën en het helpen oplossen van technische blokkades.

Het eindproject wordt gedaan volgens een aantal milestones. Dit zijn momenten in het project waar we een expliciet contactmoment inbouwen, zodat je feedback kunt krijgen.

## Voorkennis

Het vak Programmeerplatform moet je helemaal gehaald hebben vóór je deze cursus start.

## Staff

Jelle van Assema en Wouter Vrielink zijn de docenten bij het vak. Je kan ze via e-mail bereiken op <help@mprog.nl>.

De mentoren van dit vak zijn Joos, Mayla en Quinten. Zij begeleiden je bij het project en de track. Wekelijks zijn er werkgroepen en je mentor is je eerste contactpunt binnen het vak.

## Contact

Tijdens dit vak zul je regelmatig de hulp inroepen van de staff en medestudenten. Er zijn diverse opties voor het stellen van vragen. De beste optie hangt af van het soort vraag dat je wil stellen.

**Werkcolleges en assistentie:** direct contact voor hulp bij programmeren.

- hulp op locatie of via Wonder
- je weet niet waar te beginnen of je zit met een onvindbare bug
- je hebt moeite met het verzinnen van een oplossing
- kwestie van binnenlopen!

**Slack:** direct contact.

- onderlinge support
- snelle vragen over deadlines, contact met samenwerkpartner
- mededelingen en ziekmeldingen

**Spreekuur en e-mail:** contact met de docent.

- maken van persoonlijke planningsafspraken
- meedenken over grote problemen met het vak
- andere officiële zaken
- administratie na afloop van het vak
- mail naar <help@mprog.nl>

## Rooster

Iedere track heeft zijn eigen rooster, maar er zijn altijd twee werkcolleges in de week en daarnaast is er een los moment voor verdere assistentie. Zo zijn er iedere week drie momenten om vragen te stellen en hulp in te schakelen.

Coming soon!

<!-- ### React

- Dinsdag 11-13 werkcollege in A1.22
- Woensdag 11-13 assistentie in A1.16 of via Wonder
- Donderdag 11-13 werkcollege in A1.22

### Agent-Based Modelling (ABM)

- Dinsdag 13-15 werkcollege in A1.22
- Woensdag 13-15 assistentie in A1.16 of via Wonder
- Donderdag 13-15 werkcollege in A1.22

### iOS

- Woensdag 13-15 werkcollege in A1.22
- Donderdag 13-15 assistentie in A1.16 of via Wonder
- Vrijdag 13-15 werkcollege in A1.22 -->

## Verwachtingen

Om de cursus tot een goed einde te brengen, verwachten we dat je:

1. wekelijks tenminste één werkcollege bijwoont,
1. regelmatig vragen stelt,
1. actief deelneemt,
1. een interessant en voor jou leerzaam eindproject implementeert en inlevert,
1. flink werk steekt in de milestones voor je eindproject,
1. en de eindpresentaties bijwoont.

## Eindcijfer

Let op dat je minimaal aan bovenstaande verwachtingen moet voldoen om een eindcijfer te kunnen halen. Je krijgt dan een cijfer dat wordt opgebouwd uit diverse onderdelen: kwaliteit van de code, van het ontwerp, maar ook hoe systematisch je hebt gewerkt en documentatie hebt bijgehouden.

## Kalender

Voor het project zijn er enkele milestones gedefinieerd. Het is belangrijk deze bij benadering te halen als je het vak tijdig wil afronden.

| Onderdeel    | Tijdsbesteding | Deadline |
| ------------ | -------------: | -------: |
| Track        |        5 dagen |   13 mei |
| Proposal     |          1 dag |   16 mei |
| Prototype    |        3 dagen |   19 mei |
| Beta Version |        4 dagen |   25 mei |

> Let op, donderdag 26 mei is het hemelvaart. Die donderdag en vrijdag (27 mei) is de universiteit gesloten. De deadlines zijn daaromheen geplant, maar toch hakken deze dagen flink in de eindfase van het project. Als je wat achterloopt, kan het zo zijn dat je die dagen door moet werken.

In de **laatste week** (vanaf 30 mei) ga je je eindproject afronden middels een aantal verschillende stappen. Deze deadlines kunnen niet verder worden opgerekt, ook niet in geval van ziekte of overmacht. Dit zodat het vak vóór de start van blok 6 helemaal afgerond is, inclusief eindbeoordeling.

| Onderdeel     | Deadline |
| ------------- | -------: |
| Final Product |   31 mei |
| Screencast    |   1 juni |

## Becijfering van het eindproject

Je project moet uiteindelijk op GitHub staan, met in de repository de code voor het project en de bijbehorende documentatie. Het project moet voldoen aan minimumeisen zoals gesteld in de instructies aldaar, en moet een zodanige hoeveelheid code en documentatie bevatten dat beoordeling goed mogelijk is (naar oordeel van de docent).

Het cijfer voor dit project zal worden bepaald met behulp van de volgende criteria, die allemaal ongeveer even zwaar tellen. Daarbij is het mogelijk voor elke student om zelf extra nadruk te leggen op bepaalde aspecten. Hiervan worden hieronder steeds voorbeelden gegeven.

_Code_ --- In hoeverre is de code zorgvuldig ontworpen en leesbaar? We kijken naar codekwaliteit en database-ontwerp. Te denken valt aan commentaar en naamgeving, organisatie van de code in classes en files, en voor de database duplicatie en de mate waarin zoekopdrachten efficiënt kunnen worden uitgevoerd.

_Interactieontwerp_ --- In hoeverre is het product goed bruikbaar voor "anderen"? Er wordt gekeken naar een coherente uitwerking van een idee, maar vooral naar de wijze waarop de applicatie een goede ervaring geeft voor nieuwe en bestaande gebruikers. Te denken valt aan eenvoudig kunnen "ontdekken" van functionaliteit, layout die eenvoudige bediening mogelijk maakt, goede bruikbaarheid voor mensen met een fysieke beperking.

_Repository en documentatie_ --- In hoeverre is de repository compleet en netjes en in hoeverre is het project goed gedocumenteerd? We kijken naar het gebruik van de repository én van GitHub zoals dit bedoeld is. Te denken valt aan de indeling van de repository, de vindbaarheid van documentatie en onderdelen van de code, maar ook naar de regelmaat van committen en pushen, en het netjes afvinken van "issues" op GitHub. Een groot probleem is het "opnieuw beginnen" van een repository. Dit moet ten allen tijde worden voorkomen. We kijken ook naar de algemene beschrijving van het project in de `README.md`, de screencast en de beschrijving van de voortgang in `PROCESS.md`. Te denken valt aan duidelijk geschreven teksten en nette diagrammen, expliciete links naar belangrijke onderdelen van de code en het up-to-date zijn met het daadwerkelijke eindproduct.

> **Let op!** Het is jouw taak om in een file `ASSESSMENT.md` op bovenstaande punten aan te geven waar je extra aandacht aan hebt besteed en hoe je dat gedaan hebt. Dat betekent niet dat je helemaal geen aandacht hoeft te besteden aan punten die je niet noemt, maar het betekent wel dat we het zullen waarderen als je een duidelijke visie hebt op je uitwerking. Gezien het formaat van het project is het voor de beoordelaar niet mogelijk om jouw intenties te achterhalen als je ze niet vermeldt. Het project kan dus niet worden beoordeeld als dit korte verslag niet aanwezig is.

Op elk van de criteria kun je 1 tot 5 punten verdienen:

5. Uitstekend: vrijwel geen ruimte voor verbetering
6. Zeer goed: aantal kleine dingen te verbeteren
7. Goed: nog belangrijke dingen te verbeteren
8. Redelijk: nog erg veel ruimte voor verbetering
9. Niet goed
   {: start="5" reversed="reversed"}

## Samenwerken

Al het werk dat je doet om aan bovenstaande verwachtingen te voldoen moet je eigen werk zijn.

- Ideeën en technieken die je kent uit de reviews van andermans code en uit de feedback die je krijgt van anderen mag je gerust gebruiken, als je maar duidelijk de ideeën toeschrijft via comments in je code.

- Je mag ideeën voor projecten, inclusief designs, bespreken met anderen, om feedback te verkrijgen en te geven, maar je mag geen _code_ delen met anderen.

In andere woorden: je mag met je medestudenten (en anderen) communiceren in het Nederlands of Engels over je werk in deze cursus, maar niet in de vorm van meer dan een paar regels Python, JavaScript, HTML en dergelijke talen. Als je twijfelt of je manier van werken in deze correct is, neem gerust contact op met de docent.

### Citeren en hulpbronnen

Je mag gerust op het web zoeken naar uitleg die verder gaat dan de colleges en andere materialen die in de cursus bijgeleverd zijn, en je mag op zoek naar oplossingen voor technische problemen waar je tegenaan loopt, maar je mag zeker geen oplossingen voor deelproblemen van de opdrachten overnemen om aan de eisen te voldoen. Daarnaast moet je bij het geheel of gedeeltelijk overnemen van codefragmenten of werken via tutorials en dergelijke altijd een precieze bronvermelding doen.

### Officiële regels

Wat betreft fraude en plagiaat volgen we in deze cursus de richtlijnen van de Universiteit van Amsterdam en de werkwijze van de bachelor Informatica. De richtlijnen kun je [hier vinden](http://student.uva.nl/az/a-z-lijst/a-z-lijst/content/folder/fraude-plagiaat-en-bronvermelding/plagiaat-en-fraude.html).

## Herkansen

Het vak bestaat uit een hoeveelheid projecten die binnen de gestelde tijd afgemaakt moeten worden. Red je het niet binnen de tijd, dan kun je doorgaans het vak afmaken in een later semester. De projecten worden echter niet _standaard_ overgezet. Je moet altijd zelf contact opnemen vóór de start van een nieuwe editie van het vak om afspraken te maken over het meenemen van de oude opdrachten en het verder afmaken van de resterende.

## Dankbetuiging/Acknowledgements

Some of the materials in this course have been based on other courses that were generously published under a creative commons license. Many thanks to:

- Brian Yu and David Malan, [CSCI S-33a at Harvard](https://cs50.harvard.edu/extension/web/2019/spring/syllabus/), published 2019 under a Creative Commons Attribution-Noncommercial-Share Alike 3.0 Unported license.

- David Malan, [CS164 at Harvard](http://cs164.tv/2012/spring/), published 2012 under a Creative Commons Attribution-Noncommercial-Share Alike 3.0 Unported license.
