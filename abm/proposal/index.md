# Proposal - ABM

Het proposal voor ABM is qua inhoud iets anders dan die van de andere tracks. Het moet de volgende componenten bevatten:

* Het belangrijkste is je __onderzoeksvraag__. Het is goed om te weten wat je wil onderzoeken, zodat je je model hier op kan inrichten. Je mag hier natuurlijk ook meerdere deelvragen formuleren, of later met toevoegingen komen. Bedenk een vraag waar je echt ABM voor nodig hebt, en een simpelere manier van modelleren dus niet toereikend is. Als je niet zeker bent of je een goede onderzoeksvraag hebt, vraag het dan vooral even aan een van de projectbegeleiders.

* Vertel ook kort over het complexe gedrag dat jouw model en agenten zullen laten zien. Denk hierbij aan: 

    * (Heterogene) eigenschappen van agenten (wat defineert een agent en op welke manier verschillen agenten onderling, en hoe draagt dit bij aan het beantwoorden van je onderzoeksvraag?).
    * Gedrag van agenten en interacties tussen agenten.
    * Ruimtelijke verdelingen.

* __De schets__ kan een kleine impressie van je visualisatie zijn. Hoe zie je die ongeveer voor je, welke componenten zitten er in en hoe zouden hier (eventueel) je agenten in bewegen? Dit mag heel simpel, en kan uiteraard later nog veranderen.

Het belangrijk dat je model haalbaar is. Beschrijf dus je MVP (minimal viable product), wat je sowieso kan implementeren. Dit hoeft niet heel simpel te zijn, maar haalbaar in de resterende dagen die we nog hebben voor het project. Beschrijf daarbij ook alvast wat daarna nog aan je model wil toevoegen. Het is niet erg als deze extra toevoegingen niet allemaal lukken.

De __prerequisites__ zullen er bij ons ook wat anders uit zien.

* Als je je model wil 'calibreren' met data, kan je alvast je _data source_ hiervoor aangeven. Weet wel dat dit geen eis is, en je kan dit project dus ook prima zonder externe data vormgeven.

* De _external components_ kunnen packages zijn die je wil gebruiken. Bij veel van jullie zal dit `mesa` zijn, en misschien dat sommigen van jullie een andere package voor visualisatie willen gebruiken (denk aan `pygame` of `plotly`).

* Misschien heb je je inspiratie uit paper of video gehaald. Dan is het goed om deze er ook bij te zetten (en kort te beschrijven hoe jouw implementatie verschilt).