# Programmeerproject



## Data Science

Je hebt vast wel eens gehoord over onderwerpen als (Big) Data Analytics, Machine Learning of Artificial Intelligence. Of misschien heb je in het nieuws wel eens iets gehoord over stikstofmodellen of weersmodellen. Tijdens de Data Science track gaan we een tipje van de sluier oplichten over hoe dit echt achter de schermen werkt. Hiervoor krijgen jullie de eerste paar weken wat oefenvragen en theorie om er een beetje in te komen waarna jullie aan je eigen Data Science project gaan werken.

## Wat is Data Science? 

Data Science gaat om het creÃ«ren van waarde uit data. Dit wordt gedaan door het toepassen van wiskundige modellen op data. Dat klinkt misschien wat... wiskundig. Maar niet gevreesd. Je zal erachter komen dat je zelfs met zeer simpele modellen al een heel eind kan komen. Deze modellen kunnen vervolgens gebruikt om (onderzoeks-) vragen te beantwoorden of om voorspellingen te maken. En dat is precies wat jullie ook gaan doen tijdens je eigen project!

## Eigen project

Jullie zullen zelf een onderwerp verzinnen voor je eigen project. Dit betekend dus ook dat jullie hier zelf data voor zullen moeten gaan vinden. Maar geen zorgen! Er echt genoeg openbare databases te vinden die zonder al teveel moeite te gebruiken zijn. Hier kun je zelf via verschillende sites naar zoeken, maar kijk sowieso even op https://www.kaggle.com/datasets voor een hoop (schone) datasets. Denk ook goed na over of je voor je project een onderzoeksvraag wilt gaan beantwoorden (zijn politieke voorkeuren gerelateerd aan iemands persoonlijkheid?) of iets wilt gaan voorspellen (zoals een model die iemands emoties kan raden op basis van foto's).

Begin op tijd met het nadenken over een onderwerp en het vinden van een bijbehorende dataset, want in de 3e week leveren jullie al een project plan in waarna jullie aan de slag kunnen met je eigen project. 

## Voorbereiding

Tot die tijd hebben we verschillende programmeer opdrachten en theorie vragen klaargezet voor jullie om in het onderwerp te komen. Bij deze opdrachten gaan jullie leren over een paar modellen die toegepast kunnen worden op data en hoe je dat doet in Python. Deze opdrachten zijn voor iedereen haalbaar om te maken zonder voorkennis, wat kan betekenen dat ze wat aan de makkelijkere kant zijn voor studenten die bijvoorbeeld al eens in R geprogrammeerd hebben tijdens hun studie. Of voor studenten die al wat meer statistiek vakken gevolgd hebben. Voor deze studenten geldt; probeer jezelf echt uit te dagen voor het project. Kies bijvoorbeeld een onderwerp waar je nog niet veel ervaring mee hebt of een dataset die wat lastiger is om te verwerken. Wij zullen jullie hier ook mee begeleiden. 

Als laatste, deze track komt vers van pers. Dus mocht je opmerkingen, vragen of klachten over wat dan ook hebben, deel het gewoon met ons en dan komen we er wel uit.

## Bijdragen

- Fernando Pascoal Dos Santos voor het samenstellen van de labs voor het vak Fundamentals of Data Science.